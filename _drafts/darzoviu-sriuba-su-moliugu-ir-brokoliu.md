---
author: Monika Godelienė
layout: post
date: 2020-08-20 19:16:31 +0300
tags: []
title: Daržovių sriuba su moliūgu ir brokoliu
cover: ''

---
Kai norsi kažko komfortiško, šildančio šaltą, niūrų vakarą kepuosi obuolių pyragą arba verdu daržovių sriubą. Šį kartą šaldytuve turėjau moliūgo gabalėlį ir brokolių. Ir gavosi visiškai paprasta, greitai paruošiama, šildanti sriuba. :)

**Produktai:**

* 350 g. moliūgo
* 150 g. brokolio 
* 2 vidutinio dydžio morkos
* 1 didelis svogūnas
* 8 nedidelės bulvės
* 2 litrai sultinio
* 150 ml grietinėlės
* Druska
* Pipirai
* Petražolė (ar kitos mėgiamos žolelės)

Daržoves nulupame ir supjaustome mažais kubeliais. Įkatiname keptuvę su sviestu ar aliejumi ir dedame kepti moliūgus. Po kelių minučių sudedame morkas ir svogūnus. Pakepiname daržoves \~10 min. Šiek tiek įdedame druskos. Prieš baigiant kepti įdedame smulkinto česnaką ir dar kelia minutes pakepiname kartu su daržovėmis. 

Į puodą pilame sultinį ir dedame kubeliais pjaustytas bulves. Sultiniui užvirus sudedame kepintas daržoves ir verdame 20 min.

Supilame grietinėlę ir sutriname sriubą. Paverdame trintą sriubą dar 10 min.!