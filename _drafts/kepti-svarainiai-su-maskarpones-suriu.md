---
author: Monika Godelienė
layout: post
date: 2020-09-12 15:59:05 +0300
tags:
- desertai
- svarainiai
- saldumynai
title: Kepti svarainiai su Maskarponės sūriu
cover: ''

---
Svarainių krūmą turėjo dažnas kiemas. Dažniausiai pastarieji augo gėlių darželiuose arba buvo sodinami vietoje gyvatvorės. Rūgštus, kietas vaisius daugiausia džiovinamas arba nardinamas į sirupą.   
Kai visiškai įprasta yra kepti figas, kriaušes ar obuolius, kodėl mes nekepame savo rūgštuolių? Iškilus šiam klausimui, ką dar galima padaryti su svarainiais, gimė šis desertas. Saldūs ir kartu rūgštūs kepti svarainiai, atsvara jiems - kreminis ir švelnus maskarponės sūris ir viską puošianti traškių trupinių karūna. Jeigu dar turite kur užsilikusį krūmelį, bėkite skinti ir gaminti svarainių desertą!

**Produktai:**

* Svarainiai
* 200 g. Maskarponės sūrio
* 30 g. sviesto
* 2 v. š. cukraus
* 2 a. š. medaus
* Šlakelis vandens
* 2 vnt. avižinių sausainių
* 3 vnt. graikinių riešutų

Visų pirmą supjaustome ir išdarinėjame svarainius.

Sekantis žingsnis - paruošti užpilą. Į puodą dedame sviestą, cukrų, medų ir šlakelį vandens bei viską išlydome iki vientisos masės. Gautu užpilu apliejame svarainius ir dedame į 180 laipsnių įkatintą orkaitą 10-15 minučių, kol svarainiai tampa minkšti. Kepimo trukmė, žinoma, priklauso nuo vaisių dydžio.

Į lėkstę dedame Maskarponės sūrį. Ant viršaus dedame keptus svarainius. Pastaruosius pabarstome sausainiais bei riešutais. Pašlakstome likusiu sirupu. Papuošti desertą galite mėtos lapeliu.

Skanaus!