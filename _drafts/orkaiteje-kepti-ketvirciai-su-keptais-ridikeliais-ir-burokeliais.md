---
author: Monika Godelienė
layout: post
date: 2020-10-05 17:45:51 +0300
tags:
- pietūs
- pagrindiniai
- vištiena
title: Orkaitėje kepti ketvirčiai su keptais ridikėliais ir burokėliais
cover: "/v1601904013/2020/10/05/IMG_20201005_153521_Bokeh_2_aozjiv.jpg"

---
Savaitgaliais trūksta idėjų ką gaminti? Nors ir niekur nereikia skubėti, rekomenduoju rinktis tokius patiekalus, kuriems paruošti nereikia daug laiko ir visą darbą už Jus atliktų orkaitė. Juk savaitgaliai skiti Jūsų poilsiui.  
Šį kartą pasirinkau gardžiai apskrudusius vištienos ketvirčius, su vištienos sultyse išsitroškinusiomis bulvėmis bei saldžiarūgščiais keptais burokėliais ir švelnaus skonio keptais ridikėliais. Patiekalas glostys ne tik gomurį, bet ir savo spalvingumu džiugins šeiminiškių akis. :)

Produktai:

* 4 vnt. vištienos ketvirčių
* Burokėliai
* Ridikėliai
* Nedidelės bulvės
* Citrina
* Laimas
* Aliejus
* Sviestas
* Šviežios petražolės
* Rozmarinai
* Druska
* Pipirai

![](https://res.cloudinary.com/monikagod/image/upload/v1601904037/2020/10/05/IMG_20201005_140914_Bokeh_2_tdno4p.jpg)

Pradedame nuo vištienos ketvirčių. Pastaruosius pašlakstome aliejumi, citrinos sultimis, apibarstome druska ir pipirais bei gerai viską įtriname į mėsą.

![](https://res.cloudinary.com/monikagod/image/upload/v1601904011/2020/10/05/IMG_20201005_141805_Bokeh_2_x5vwas.jpg)

Toliau gerai nuplauname bulves. Pastarųjų nelupame. Perpjauname bulves per puse, dedame į kepimo indą, apšalstome aliejumi bei apivarstome druska, pipirais ir džiovintais rozmarinais.

![](https://res.cloudinary.com/monikagod/image/upload/v1601904011/2020/10/05/IMG_20201005_143741_Bokeh_2_obm0w4.jpg)  
Paruošiame kepimui burokėlius. Supjaustome piršto storio griežinėliais, apšlakstome aliejumi, laimo sultimis, apibarstome druska ir pipirais (Detalesnis receptas paspaudus ant nuorodos - ).

![](https://res.cloudinary.com/monikagod/image/upload/v1601904011/2020/10/05/IMG_20201005_144414_Bokeh_2_pujb1y.jpg)

Ant bulvių dedame vištienos ketvirčius. Pastaruosius kartu su burokėliais dedame kepti į 180 laipsnių įkatintą orkaite 45 minutėms.

![](https://res.cloudinary.com/monikagod/image/upload/v1601904011/2020/10/05/IMG_20201005_143816_Bokeh_2_w9b0b3.jpg)

Kol kepa vištiena su burokėliais paruošiame ridikėlius. Įkaitiname keptuvę su sviestu bei dedame į ją per pus perjautus ridikėlius. Pabarstome druska pipirais. Kepame 10 minučių. Prieš baigiant kepti sudedame smulkintas šviežias petražoles (Detalesnis receptas paspaudus ant nuorodos - )

![](https://res.cloudinary.com/monikagod/image/upload/v1601904013/2020/10/05/IMG_20201005_152414_pgaswx.jpg)  
Likus 5 minutėms iki kepimo pabaigos išimame burokėlius ir padidiname karštį iki 230 laispnių, kad vištiena apskrustų. Apskrudus vištienai galime tiekti patiekalą.

Skanaus!

![](https://res.cloudinary.com/monikagod/image/upload/v1601904013/2020/10/05/IMG_20201005_153521_Bokeh_2_aozjiv.jpg)  
![](https://res.cloudinary.com/monikagod/image/upload/v1601904014/2020/10/05/IMG_20201005_153926_Bokeh_2_kqok6n.jpg)