---
author: Monika Godelienė
layout: post
date: 2020-08-24 16:06:03 +0300
tags:
- pietūs
- vakarienė
- vieno puodo troškinys
- žiemos patiekalai
title: Vištienos troškinys su avinžirniais
cover: ''

---
Šis receptas labai geras! Žinau, nepasikuklinau, bet šis troškinys mano favoritas. Gimęs iš šaldytuve buvusių atsitiktinių produktų, vėliau pora kulinarinių štrichų patobulintas ir negalime jo atsivalgyti. Prieskoningas, kiek neįprastas kasdienei lietuviškai virtuvei, bet man tai absoliučiai komfortiškas maistas. Išmėginti būtina!

**Produktai:**

* 500 g. viščiukų broilerių filė (ar krūtinėlės)
* 400 g. konservuotų pomidorų
* 150 g. virtų avinžirnių
* 150 ml. 35% grietinėlės
* Dviejų vidutinių svogūnų
* Šviežios kalendros
* Kelių česnako skiltelių
* Pusės citrinos sulčių
* Aliejaus kepimui

**  
  
  
Prieskoniai:**

* 2 v. š. kario prieskonių
* 1 a. š. aštrios paprikos prieskonių
* 1 a. š. maltos kalendros prieskonių
* Pipirų
* Druskos

Supjaustome svogūnus kubeliais ir apkepiname kelias minutes keptuvėje. Sudedame prieskonius ir kapotą česnaką bei dar kelias minutes pakepiname. Jeigu kario prieskoniai Jums atrodo aštrūs, tuomet aštrią papriką pakeiskite saldžios paprikos prieskoniais.

Sudedame vistieną ir viską kepame, kol prieskoniai pasiskirstys.

Sudedame keptuvės turinį į puodą. Užpilame pomidorais bei avinžirniais. Dedame viską troškinti 

 20 min.

Supilame grietinėlę ir citrinos sultis. Troškiname dar 10-15 min, kad troškinys sutirštėtų.

Dedame į dubenėlius bei pabarstome šviežios kalendros lapeliais. Jei norisi daugiau sotumo, šalia patiekite ryžius ar kitas kruopas. Aš naudoju perlines kruopas, nes jose daugiau maistingų medžiagų bei skaidulų.

Skanaus!