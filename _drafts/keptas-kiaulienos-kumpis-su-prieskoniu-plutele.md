---
author: Monika Godelienė
layout: post
date: 2020-08-30 10:11:55 +0300
tags: []
title: Keptas kiaulienos kumpis su prieskonių plutele
cover: ''

---
Lauke šąlant orams, vis mažiau laiko norėsis praleisti lauke kepant mėsą. Todėl kepkime ją būnant savo šiltuose, jaukiuose namuose! Kiaulienos kumpis ar sprandinė, apsupta sultinio su šlakeliu viskio bei padengta apskrudusia prieskonių ir garstyčių plutele. Kvapas vilioja prie stalo!

Produktai:

1 kg. kaiulienos kumpio ar sprandinės

1 a. š. kumino

1 a. š. maltos kalendros

1 a. š. mairūno

2 a. š.  Dijon garstyčių

Aliejaus

Keli gvazdikėliai

Keli lauro lapai

60 ml. viskio

0,5 l. sultinio

Imame kiaulieną bei pašlaktosme aliejumi. Šiek tiek įpjauname mėsą įstrižai, kad prieskoniai geriau įsigertų.

Sumaišome kuminą, kalendrą, mairūną, pipirus ir šiek tiek druskos bei įtriname prieskoniu į mėsą. Įtrinus prieskonius padengiame viršutinę mėsos dalį garstyčiomis. 

Aplink mėsą užpilame sultinio. Dedame gvazdikėlius, lauro lapus bei paskirstome viskį. Uždedame foliją ir dedame kepti į 180 laipsnių įkaitintą orkaitę \~1 val. Po valandos nuimame foliją, padidiname kaitrą iki 200 laipsnių ir apskrudiname mėsą dar 30 min.

Vietoje padažo neretai mėsą pašlakstau likusiu sultiniu. Tačiau jeigu norisi padažo, dalį sultinio supilame į keptuvę, įpilame balto vyno ir grietinėlės ir viską sutirštiname. Turėsite labai sodraus skonio padažą. Mėsą dažniausiai patiekiu su keptomis daržovėmis.

Skanaus!