---
author: Monika Godelienė
layout: post
title: Čenakai su jautiena
date: 2020-07-28T18:44:05.000+03:00
cover: 2020/06/21/IMG_20200621_165849_Bokeh_zjhuee.jpg
tags:
- pagrindiniai
- pietūs
- žiemos patiekalai

---
Paprastai čenakus atsimenu kaip riebų ir neišvaizdų mėsos ir bulvių patiekalą. Mums kaip visad norėjosi ko nors lengvesnio bei maistingesnio. Taip mūsų namuose atsirado šie čenakai - saikingai aštrūs, su daug daržovių, išsitroškinusia yrančia jautiena ir sodriu sultiniu apačioje. Taigi laikas traukti iš užmaršties per tėvų vestuves ar močiutės jubiliejų gautas čenakines ir ruošti šeštadienio pietus! Pabandom? :)

**Produktai:**

* 2 paprikos
* 2 nedideli baklažanai
* 3 raudoni svogūnai
* 7 nedidelės bulvės
* 600-700 g. konservuotų vyšninių pomidorų savose sultyse
* 800 g. jautienos kumpinės
* 6 skiltelės česnako
* Aliejus kepimui

<div class="row">
<div class="six columns" markdown="1">
![ingridientai cenakai.jpg](/assets/media/2020-07-28-cenakai/ingridientai%20cenakai.jpg)
</div>
<div class="six columns" markdown="1">
![mesa.jpg](/assets/media/2020-07-28-cenakai/mesa.jpg)
</div>
</div>

**Prieskoniai:**

* 1 a. š. maltos kelendros
* 1 a. š. kumino sėklų
* 1 a. š. rūkytos paprikos
* 1 a. š. saldžios paprikos
* Pipirai pagal skonį
* Druska pagal skonį

![](/assets/media/2020-07-28-cenakai/prieskoniai.jpg)

Patiekimui:

* Šviežios kalendros
* Citrinos (nebūtina)

Supjaustome jautienos kumpinę didesniais gabalėliais.

![mesa gabaleliais.jpg](/assets/media/2020-07-28-cenakai/mesa%20gabaleliais.jpg)

Taip pat pasiruošiame ir stambesniais gabalėliais supjaustome bulves, baklažaną bei papriką. Svogūnus pjaustome ketvirčiais.

<div class="row">
<div class="six columns" markdown="1">
![baklazanas.jpg](/assets/media/2020-07-28-cenakai/baklazanas.jpg)
</div>
<div class="six columns" markdown="1">
![bulves.jpg](/assets/media/2020-07-28-cenakai/bulves.jpg)
</div>
</div>

<div class="row">
<div class="six columns" markdown="1">
![paprika.jpg](/assets/media/2020-07-28-cenakai/paprika.jpg)
</div>
<div class="six columns" markdown="1">
![svogunai.jpg](/assets/media/2020-07-28-cenakai/svogunai.jpg)
</div>
</div>

Įkaitiname keptuvėje aliejų ir dedame kepti jautieną. Šiek tiek apkepus mėsai, sudedame prieskonius - kelendrą, kuminą, papriką, pipirą, druską bei česnaką. Mėsą pakepame dar kelias minutes, kol viskas pasidengia prieskoniais.

![kepta mesa.jpg](/assets/media/2020-07-28-cenakai/kepta%20mesa.jpg)

Išimame jautieną ir česnakus. Į tą pačią keptuvę su prieskoniais sudedame bulves, papildomai pabarstome pipirų bei druskos. Apkepiname bulves, kol viskas pasidengs tolygiai prieskoniais.

![keptos bulves.jpg](/assets/media/2020-07-28-cenakai/keptos%20bulves.jpg)

Papriką bei baklažaną pašlakstome aliejumi, pabarstome druska bei pipirais. Viską gerai išmaišome, kad daržovės pasidengtų prieskoniais.

![darzoves prieskoniai.jpg](/assets/media/2020-07-28-cenakai/darzoves%20prieskoniai.jpg)

Pradedame produktų sluoksniavimą čenakinėse. Ant dugno dedame jautienos kumpinę su 2 česnako skiltelėmis. Toliau dedame bulves, 3 ketvirčius svogūno, paprikos skilteles bei baklažano kubelius. Ant viršaus pilame pomidorų sultis bei uždedame kelis vyšninius pomidoriukus. Iš viso gaunasi 4 porcijos.

<div class="row">
<div class="six columns" markdown="1">
![Sluoksnis1.jpg](/assets/media/2020-07-28-cenakai/Sluoksnis1.jpg)
</div>
<div class="six columns" markdown="1">
![sluoksnis2.jpg](/assets/media/2020-07-28-cenakai/sluoksnis2.jpg)
</div>
</div>

<div class="row">
<div class="six columns" markdown="1">
![sluoksnis3.jpg](/assets/media/2020-07-28-cenakai/sluoksnis3.jpg)
</div>
<div class="six columns" markdown="1">
![sluoksnis4.jpg](/assets/media/2020-07-28-cenakai/sluoksnis4.jpg)
</div>
</div>

<div class="row">
<div class="six columns" markdown="1">
![sluoksnis5.jpg](/assets/media/2020-07-28-cenakai/sluoksnis5.jpg)  
</div>
<div class="six columns" markdown="1">
![](/assets/media/2020-07-28-cenakai/sliuoksnis6.jpg)
</div>
</div>

Įkaitiname orkaitę iki 180 laipsnių. Įkaitus orkaitei dedame šaltus čenakus kepti 1 val. 30 min. Svarbu! Čenakus ŠALTUS dedame į jau įkaitusią orkaitę, kitu atveju čenakinės kaitinamos kartu su šylančia orkaite gali skilti, sutrūkinėti.

Po 1 val. 30 min. ištraukiame čenakus. Papuošiame kapotais kelendros lapeliais (ir citrinos griežinėliu). Svarbu! Neskubėkite valgyti, nes troškinys labai karštas.

Skanaus!

![cenakai.jpg](/assets/media/2020-07-28-cenakai/cenakai.jpg)
