---
author: Monika Godelienė
layout: post
title: Čenakai su jautiena
date: 2020-07-28T18:44:05.000+03:00
cover: assets/media/2020-07-28-cenakai/cenakai.jpg
tags:
- pagrindiniai
- pietūs
- žiemos patiekalai

---
Paprastai čenakus atsimenu kaip riebų mėsos ir bulvių patiekalą. Mums kaip visad norėjosi ko nors lengvesnio bei su daug daržovių. Taip mūsų namuose atsirado šie čenakai. Taigi laikas traukti seniai užmirštas, per mamos vestuves ar močiutės jubiliejų gautas čenakines bei pradėti ruošti šeštadienio pietus!

**Produktai:**

* 2 paprikos
* 2 nedideli baklažanai
* 3 raudoni svogūnai
* 7 nedidelės bulvės
* 600-700 g. konservuotų vyšninių pomidorų savose sultyse
* 800 g. jautienos kumpinės
* 6 skiltelės česnako
* Aliejus kepimui

<div class="row">
<div class="six columns" markdown="1">
![ingridientai cenakai.jpg](/sokoladas-ir-spinatas/assets/media/2020-07-28-cenakai/ingridientai%20cenakai.jpg)
</div>
<div class="six columns" markdown="1">
![mesa.jpg](/sokoladas-ir-spinatas/assets/media/2020-07-28-cenakai/mesa.jpg)
</div>
</div>

**Prieskoniai:**

* 1 a. š. maltos kelendros
* 1 a. š. kumino sėklų
* 1 a. š. rūkytos paprikos
* 1 a. š. saldžios paprikos
* Pipirai pagal skonį

  ![](/sokoladas-ir-spinatas/assets/media/2020-07-28-cenakai/prieskoniai.jpg)

Patiekimui:

* Šviežios kalendros
* Citrinos (nebūtina)

Supjaustome jautienos kumpinę didesniais gabalėliais.

![mesa gabaleliais.jpg](/sokoladas-ir-spinatas/assets/media/2020-07-28-cenakai/mesa%20gabaleliais.jpg)

Taip pat pasiruošiame ir stambesniais gabalėliais supjaustome bulves, baklažaną bei papriką. Svogūnus pjaustome ketvirčiais.

<div class="row">
<div class="six columns" markdown="1">
![baklazanas.jpg](/sokoladas-ir-spinatas/assets/media/2020-07-28-cenakai/baklazanas.jpg)
</div>
<div class="six columns" markdown="1">
![bulves.jpg](/sokoladas-ir-spinatas/assets/media/2020-07-28-cenakai/bulves.jpg)
</div>
</div>

<div class="row">
<div class="six columns" markdown="1">
![paprika.jpg](/sokoladas-ir-spinatas/assets/media/2020-07-28-cenakai/paprika.jpg)
</div>
<div class="six columns" markdown="1">
![svogunai.jpg](/sokoladas-ir-spinatas/assets/media/2020-07-28-cenakai/svogunai.jpg)
</div>
</div>

Įkaitiname keptuvėje aliejų ir dedame kepti jautieną. Šiek tiek apkepus mėsai, sudedame prieskonius - kelendrą, kuminą, papriką, pipirą, druską bei česnaką. Mėsą pakepame dar kelias minutes, kol viskas pasidengia prieskoniais.

![kepta mesa.jpg](/sokoladas-ir-spinatas/assets/media/2020-07-28-cenakai/kepta%20mesa.jpg)

Išimame jautieną ir česnakus. Į tą pačią keptuvę su prieskoniais sudedame bulves, papildomai pabarstome pipirų bei druskos. Apkepiname bulves, kol viskas pasidengs tolygiai prieskoniais.

![keptos bulves.jpg](/sokoladas-ir-spinatas/assets/media/2020-07-28-cenakai/keptos%20bulves.jpg)

Papriką bei baklažaną pašlakstome aliejumi, pabarstome druska bei pipirais. Viską gerai išmaišome, kad daržovės pasidengtų prieskoniais.

![darzoves prieskoniai.jpg](/sokoladas-ir-spinatas/assets/media/2020-07-28-cenakai/darzoves%20prieskoniai.jpg)

Pradedame produktų sluoksniavimą čenakinėse. Ant dugno dedame jautienos kumpinę su 2 česnako skiltelėmis.
Toliau dedame bulves, 3 ketvirčius svogūno, paprikos skilteles bei baklažano kubelius. Ant viršaus pilame pomidorų sultis bei uždedame kelis vyšninius pomidoriukus.

![Sluoksnis1.jpg](/sokoladas-ir-spinatas/assets/media/2020-07-28-cenakai/Sluoksnis1.jpg)

![sluoksnis2.jpg](/sokoladas-ir-spinatas/assets/media/2020-07-28-cenakai/sluoksnis2.jpg)

![sluoksnis3.jpg](/sokoladas-ir-spinatas/assets/media/2020-07-28-cenakai/sluoksnis3.jpg)

![sluoksnis4.jpg](/sokoladas-ir-spinatas/assets/media/2020-07-28-cenakai/sluoksnis4.jpg)

![sluoksnis5.jpg](/sokoladas-ir-spinatas/assets/media/2020-07-28-cenakai/sluoksnis5.jpg)

Įkaitiname orkaitę iki 180 laipsnių. Įkaitus orkaitei dedame šaltus čenakus kepti 1 val. 30 min. Svarbu! Čenakus šaltus dedame tik į jau įkaitusią orkaitę, kitu atveju čenakinės kaitinamos kartu su šylančia orkaite gali skilti, sutrūkinėti.

Po 1 val. 30 min. ištraukiame čenakus. Papuošiame kapotais kelendros lapeliais (ir citrinos griežinėliu). Svarbu! Neskubėkite valgyti, nes troškinys labai karštas.

Skanaus!

![cenakai.jpg](/sokoladas-ir-spinatas/assets/media/2020-07-28-cenakai/cenakai.jpg)