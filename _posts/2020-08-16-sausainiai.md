---
author: Monika Godelienė
layout: post
date: 2020-08-16 18:13 +0300
title: Itališki S formos sausainiai
cover: assets/media/2020-08-16-sausianiai/sausainiai%20patiekimas.jpg
tags:
- užkandžiai
- sausainiai
- saldumynai

---
Ilgą laiką vyras iš vieno mėgstamo restorano parnešdavo sviestinius S formos sausainius. Jie man taip patiko, jog nusprendžiau susirasianti receptą ir išsikepsianti juos pati. Citrininiai ir tirpstantys burnoje... Tinkantys puikiai dienos pradžiai ar dienos užbaigimui skanėstu. :)

**Ingredientai:**

* 580 g. miltų
* 155 g. sviesto
* 230 g. cukraus
* 3 kiaušiniai
* 1 a. š. vanilės ekstrakto
* 1 a. š. kepimo miltelių
* Vienos citrinos žievelė

![sausainiai produktai.jpg](/assets/media/2020-08-16-sausianiai/sausainiai%20produktai.jpg)

Ištirpiname sviestą. Kiaušinius išplakame su cukrumi. Supilame tirpintą sviestą, vanilės ekstraktą bei citrinos žievelę. Į gautą masę suberiame birius produktus - miltus ir kepimo miltelius.

![sausainiai sumaisymas.jpg](/assets/media/2020-08-16-sausianiai/sausainiai%20sumaisymas.jpg)

Minkome viską tol, kol iš tešlos susidaro gumulas ir nebelimpa prie rankų.

![sausainio tesla1.jpg](/assets/media/2020-08-16-sausianiai/sausainio%20tesla1.jpg)

Tešlą suformuojame į didelį gumulą ir dedame į šaldymo kamerą \~30 min.

![sausainio tesla2.jpg](/assets/media/2020-08-16-sausianiai/sausainio%20tesla2.jpg)

Toliau seka linksmiausia dalis - sausainių formavimas. Atlaužiame gabalėlį tešlos, kočiojame jį iki \~sprindžio ilgio ir formuojame S raidę. Lengvai pirštais suplojame sausainius. Labai paprasta!

![sausainis1.jpg](/assets/media/2020-08-16-sausianiai/sausainis1.jpg)

![sausainis2.jpg](/assets/media/2020-08-16-sausianiai/sausainis2.jpg)

![sausainiai nekepti.jpg](/assets/media/2020-08-16-sausianiai/sausainiai%20nekepti.jpg)

Įkaitiname orkaitę iki \~180 laipsnių. Kepame sausainius 13-15 min. arba kol lengvai įrus. Svarbu! Sausainiai skaniausi su arbata iš dovanotų puodelių. :)

Skanaus!

![sausainiai1.jpg](/assets/media/2020-08-16-sausianiai/sausainiai1.jpg)

![sausainis leksteleje.jpg](/assets/media/2020-08-16-sausianiai/sausainis%20leksteleje.jpg)

Įkvėpimas iš blogo https://www.savoringitaly.com/.