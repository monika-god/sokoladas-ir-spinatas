---
author: Monika Godelienė
layout: post
date: 2020-12-04 18:11:23 +0200
tags:
- sriuba
- daržovės
title: Moliūgų sriuba su mėlynuoju pelėsiniu sūriu
cover: "/v1607098420/2020/12/04/IMG_20201203_154505_Bokeh_2_codkgh.jpg"

---
Nors patiekalų su moliūgais gaminimo bumas praėjo, bet tikiu, kad dar kai kurie iš Jūsų, kaip ir aš, turite namie pūpsantį, savo dydžiu besipuikuojantį naminį moliūgą. Kad ir kaip aš stengiausi į šį gražuolį nekreipti dėmesio, deja, mūsų susidurimo išvengti nepavyko. Laikausi taisyklės,jei jau esi mano namuose, būsi sunaudotas. Niekas negali būti išmesta! Todėl šiandien viriau didžiulį puodą aitrios moliūgų sriubos, kurią gardinau moliūgų sėklomis ir nustebsite, mėlynuoju pelėsiniu sūriu! Tikrai verta šį derinį, išmėginti bent kartelį. :) 

**Produktai:**

* <span itemprop="recipeIngredient">Moliūgas</span>
* <span itemprop="recipeIngredient">5 vidutinio dydžio svogūnai</span>
* <span itemprop="recipeIngredient">4 skiltelės česnako</span>
* <span itemprop="recipeIngredient">200 ml grietinėlės</span>
* <span itemprop="recipeIngredient">Moliūgų sėklos</span>
* <span itemprop="recipeIngredient">1 a. š. aitriosios paprikos (arba pagal skonį)</span>
* <span itemprop="recipeIngredient">Druska</span>
* <span itemprop="recipeIngredient">Pipirai</span>

<div itemprop="recipeInstructions" markdown="1">
![Moliūgų sriuba-produktai](https://res.cloudinary.com/monikagod/image/upload/w_1500,q_auto,c_fit/v1607098418/2020/12/04/IMG_20201203_140235_Bokeh_2_xtymlg.jpg)

Visų pirma paruošiame daržoves. Perpjauname moliūgą, pašlakstome aliejumi, pabarstome pipirais ir druska bei dedame į skardą. Kartu dedame ir svogūnus. Kepame apie valandą, kol moliūgas tampa minkštas ir lengvai išsiskaptuoja. Svogūnus orkaitėje kepame trumpiau, išimame iš orkaitės, kai jau manome, jog jie iškepę. Kepimo pabaigoje į skardą įdedame česnakus.

![Moliūgų sriuba-keptos daržovės](https://res.cloudinary.com/monikagod/image/upload/w_1500,q_auto,c_fit/v1607098419/2020/12/04/IMG_20201203_141138_Bokeh_2_ssyy1e.jpg)

Keptas daržoves ir išskaptuotą moliūgą dedame į puodą.

![Moliūgų sriuba-puode](https://res.cloudinary.com/monikagod/image/upload/w_1500,q_auto,c_fit/v1607098419/2020/12/04/IMG_20201203_151356_Bokeh_2_bba9yi.jpg)

Daržoves užpilame vandeniu ir užverdame. Tuomet viską sutriname su trintuvu. Supilame grietinėlę ir prieskonius. Viską verdame 20 minučių. Patiekiame su kepintomis moliūgų sėklomis bei mėlynuoju pelėsiniu sūriu.
</div>

Skanaus!

![Moliūgų sriuba](https://res.cloudinary.com/monikagod/image/upload/w_1500,q_auto,c_fit/v1607098420/2020/12/04/IMG_20201203_154505_Bokeh_2_codkgh.jpg){:itemprop="image"}